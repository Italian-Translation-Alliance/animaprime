# Ghostfield

## Progenie del drago (racconto)

Malley sibilò un'imprecazione mentre la rincorreva, schivando gli alberi contorno lungo il sentiero. Per una volta, desiderò che una Balzatrice Illegale si fermasse quando ordinato, ma era chiedere troppo. E questa in particolare era eccezionalmente lesta. Saettava tra gli alberi davanti a lui, apparendo e scomparendo alla vista. Ma dopo due anni passati in compiti di pattuglia il capitano Kanissiano conosceva questa parte di Ghostfield come le sue tasche, persino meglio dei nativi Enendiani, e girò quindi attorno a una notevole formazione rocciosa di modo da tagliarle la strada. Nel momento stesso in cui temeva avesse compiuto una svolta imprevista, giunse alla carica diretta verso di lui.

Poggiò il suo fucile pneumatico contro la spalla e prese la mira. La Balzatrice corse lungo un tronco mezzo abbattuto e, con un sibilo dovuto alla pressione degli stivali, saettò in aria descrivendo un ampio arco. Nel momento in cui il dito iniziava a premere il grilletto, un Varco si materializzò tra di loro, inghiottendola.

*Dannazione.* Sarebbe stato troppo facile se lei non fosse pure stata in grado di aprire un Varco innato. Si mise il fucile a tracolla, saltando un tronco caduto, poi un altro, e dirigendosi dritto dentro al Varco.

Persino dopo dozzine di escursioni nell'Altrove, la sua mente necessitava di un attimo per abituarsi all'improvvisa mancanza di un sopra e un sotto. Focalizzò la sua attenzione verso una vicina roccia fluttuante nel vasto spazio immoto. Si girò a mezz'aria, atterrando con un tonfo sonoro sulla roccia delle dimensioni di un granaio, guardandosi immediatamente attorno per vedere se riusciva a scorgere la Balzatrice. Rocce di tutte le dimensioni gli fluttuavano attorno percorrendo sinuose traiettorie, bloccandogli la visuale. Infine la scorse mentre saltava elegantemente da una roccia all'altra come una danzatrice Sumayana.

Si mosse per inseguirla. Dai suoi bracciali, la Balzatrice scagliava sottili corde provviste di rampini metallici, sfruttandole per dondolare attorno alle rocce e scagliandone una di tanto in tanto nella sua direzione. Una di esse gli graffio la schiena aprendo uno strappo nella sua casacca mentre riusciva a schivarla per un pelo. Era inutile indossare armature nell'Altrove, lo avrebbero solamente rallentato e potenzialmente intrappolato per sempre. Respirando affannosamente, ma deciso a non arrendersi, Malley si fece strada fino ad avvicinarsi a lei, riassestando la sua percezione di sopra e sotto ad ogni nuovo atterraggio. Perlomeno non aveva avuto tempo di sottrarre nulla di valore mentre veniva inseguita. Vendere il fulcro di una delle rocce più grandi era un'attività illegale ma fiorente, e sospettava che molti dei proventi di tale commercio finanziassero i ribelli Enendiani.

Proprio quando pensava di poterla intercettare grazie a un paio di balzi ben eseguiti, qualcosa spinse Malley fuori traiettoria. Un'ombra immensa gli si scagliò addosso, troppo vicina per i suoi gusti. Inseguite Balzatori Illegali era il suo compito, ma difficilmente poteva portarlo a termine se veniva sbranato da uno degli Abomini dell'Altrove, si guardò attorno per identificare il Varco minore più vicino e rimbalzò diverse volte prima di raggiungerlo.

Il Varco si trovava a sei metri dal suolo. Malley ruotò per quanto possibile di modo da attutire  l'impatto. Si ritrovò disteso sulla schiena, lo sguardo rivolto al cielo, cercando di placare i suoi battiti. Spalancò gli occhi e aprì la bocca stupefatto, il Varco più grande che avesse mai visto lacerava il tessuto tra i mondi, e un gigantesco Abominio ne stava schizzando fuori. Il corpo era sinuoso come quello di un serpente, ma con dozzine di zampe da ragno delle dimensioni di un albero e, sebbene non avesse ali, fluttuava nell'aria con un'agilità incredibile.

Balzò in piedi, guardandolo attorcigliarsi per poi atterrare pesantemente in uno dei vicini villaggi abbandonati. Il silenzio successivo all'impatto non durò che un attimo. Seguì una cacofonia di piccole esplosioni mentre centinaia di grandi oggetti di forma ovale schizzavano dal carapace della creatura, descrivendo ampi archi nell'aria fino ad atterrare tutto attorno ad essa. Malley ne rimase spiazzato, nulla del genere era mai successo prima.

Venne riscosso da un impatto nelle vicinanze. Camminò in direzione del cratere fumante. Proprio mentre tentava di dare un occhio al suo interno, qualcosa ne uscì, cogliendolo di sorpresa e facendolo finire a carponi. Nello stesso istante sia lui che la creatura rotolarono lungo il terreno. Sentì qualcosa di affilato mordergli la spalla. Urlando di dolore, calciò lontano la creatura e, mentre volava via, estrasse la sua pistola pneumatica sparando diversi colpi in direzione del parassita.

Questi colpì il suolo rimettendosi immediatamente in piedi, digrignando i denti in un atteggiamento più adirato che ferito. Era basso ma tarchiato, coperto da una peluria nera, con occhi di un giallo malato e lunghi artigli. Malley si rialzò  imbracciando il fucile ma, prima che riuscisse a mirare, la belva glielo strappò dalle mani. Malley si gettò a terra, scalciando e pugnalandolo col suo coltello multiuso, ma si ritrovò ben presto scagliato a terra mentre la sua testa sbatteva contro una roccia.

Stordito e disorientato, alzò lo sguardo. La creatura si stava nuovamente avvicinando, mostrando una chiostra di denti, pronta a fare di lui il suo primo spuntino in questo mondo.

Qualcosa lo oltrepassò da sinistra, lasciando una scia nell'aria. Le orecchie di Malley vennero raggiunte da un suono di passi veloci, poco prima che un altro proiettile mancasse di un soffio la creatura. Un'ombra calò su di lui, ed egli alzo lo sguardo in tempo per vedere qualcuno saettare nell'aria. Le sottili corde strinsero al collo la creatura da entrambi i lari, mentre la Balzatrice atterrava alle sue spalle, dando una stretta improvvisa e mozzando la testa della creatura che crollò quindi elegantemente al suolo.

Malley riuscì a mettersi seduto, adocchiando sospettosamente la Balzatrice mentre questa richiamava le corde e i rampini all'interno dei suoi bracciali mentre la testa della creatura rimbalzava allegramente lungo il terreno. Rivolse a Malley un sorrisetto. Da vicino, appariva più giovane di quanto si aspettava.

Lei volse lo sguardo in direzione del luogo in cui era atterrato l'abitante dell'Altrove, poi gli rivolse un sogghigno mentre lo aiutava a rimettersi in piedi. "Pare proprio che ora tu abbia qualcosa di più importante da fare piuttosto che inseguirmi".

## Qui e Altrove

L'area nota come Ghostfield è ritenuta infestata da tempo. Si trova vicino ad un'altra dimensione, nota dalle genti semplicemente come l'Altrove. Varchi innati di varie dimensioni consentono alle creature di viaggiare dentro e fuori, creature la cui taglia varia da minuscola fino a raggiungere le dimensioni di un edificio. I Varchi minori sono i più comuni, mentre quelli di dimensioni maggiori si vedono raramente. La gente vive nelle vicinanze del Ghostfield, ma molti villaggi in prossimità del centro sono stati abbandonati a causa delle incessanti apparizioni di creature bizzarre e spesso pericolose.

Alcuni anni fa, l'Impero Kanissiano ha occupato il Ghostfield e altre zone di Enendia. I Kanissiani, i cui confini si trovano nelle vicinanze del Ghostfield, lo consideravano una potenziale minaccia alla sicurezza nazionale - e una notevole risorsa. Il resto di Enendia si è ritirato oltre il Primo Fiume, lasciando i territori occupati nelle mani dei Kanissiani. Tuttavia, esistono diversi gruppi ribelli che intendono liberare il regno dagli invasori.

Se si oltrepassa uno dei Varchi presenti nel Ghostfield fino a giungere all'Altrove, ci si trova in un mondo privo di sopra e sotto. Colmo di rocce fluttuanti di tutte le forme e dimensioni.  Sebbene paiano respingersi a vicenda e collidano raramente, il loro fulcro tende ad attrarre tutti gli altri materiali, fungendo da centro di gravità. Molte di queste rocce sono grandi quanto una stanza, eppure vantano un'attrazione gravitazionale superiore a quella che un blocco di dimensioni analoghe avrebbe nel nostro mondo. Altre rocce sono grandi quanto interi villaggi, ma l'attrazione che esercitano non è poi tanto maggiore; tutte possiedono lo stesso minuscolo fulcro che è la fonte di tali anomalie gravitazionali, in forza eguale. Alcune delle rocce più grandi presentano un esteso sistema di caverne o altre aree interne.

Strane creature popolano l'Altrove, ma ciò che spinge gli umani ad attraversarlo sono i Fulcri e altri oggetti di valore che è possibile trovare tra le rocce fluttuanti. Gli Sciacalli che le sfruttano sono noti come Balzatori. Balzano da una roccia all'altra, viaggiando tra di esse n cerca di guadagno. Solamente il Primo Corpo di Spedizione di Kanissia è ufficialmente abilitato a farlo, ma ci sono parecchi Balzatori Illegali che oltrepassano furtivamente uno dei Varchi per ottenere Fulcri e oggetti di valore da rivendere a buon prezzo ai cartelli criminali che si sono formati attorno a questo commercio illecito. Alcuni di essi finanziano i ribelli Enendiani. Altri pensano solo al profitto personale.

### Conflitti dell'Altrove

Prima o poi, i PG si ritroveranno nell'Altrove, in lotta con Abomini o Spedizionieri Kanissiani (o entrambi). Una particolare regola da applicare ai Conflitti nell'Altrove implica che ogni manovra impiegherà un ulteriore dado azione, che non verrà tirato ma sarà comunque considerato come speso, indipendentemente dal successo o fallimento. Ad esempio, una manovra che impiega 2 dadi azione ne richiederà 3 nell'Altrove, ma il giocatore tirerà solamente 2 dadi ai fini di guadagnare dadi e dovrà scartare il terzo senza poterlo tirare.

## Personaggi Giocanti

I personaggi giocanti possono vantare qualsiasi tipo di retroscena, fintanto che abbiano un buon motivo per starsene in gruppo. Possono essere ribelli, balzatori illegali, soldati Kanissiani, popolani, criminali, o qualsiasi altra cosa che abbia senso. Di seguito verranno descritti i due personaggi del precedente racconto. Se volete, potete interpretarli in un intermezzo o un conflitto di prova per prendere confidenza con l'ambientazione prima di crearne una tutta vostra (oppure potete utilizzarli per giocare una storia vera e propria).

### Capitano Malley - Veterano della Guardia Kanissiana                                                                                                                       
Passione  
:  Furia

Peculiarità  
:  Larga macchia adombrata lungo la schiena spesso scambiata per una voglia. In realtà indica il punto in cui un abominio si è fuso con lui, poco prima che manifestasse i suoi poteri.

Tratti  
:  Seguo gli ordini, a modo mio.
   Ho più esperienza di tutti voi.
   Protettivo nei confronti dei bambini.

Competenze  
:  Armi da fuoco 4
   Audacia 3
   Lotta 2

Statistiche  
:  Riserva d'Azione 10, Ferite 4, Difesa 4                                                                                                                                    

Poteri  
:  Percepire Varco, Comando, Resilienza II, Balzo, Resistenza Spirituale, Squadriglia Tattica, Manovra Tattica, Possanza

### Tikara - Balzatrice Illegale
Passione  
:  Gloria

Peculiarità  
:  Occhi dai riflessi cangianti.

Tratti  
:  Adoro gli inseguimenti.
   Proteggerò la mia famiglia ad ogni costo.
   Indebitata fino al collo.

Competenze  
:  Acrobazia 4
   Armi da Mischia 3
   Prontezza 2

Statistiche  
:  Riserva d'Azione 12, Ferite 3, Difesa 5                                                                                                                                    

Poteri  
:  Attacco Impetuoso, Eroica, Resilienza III, Balzo, Varco Innato, Vigore, Arma Spirituale (Stivali: Pneumatica)

## Competenze
Ghostfield comprende diverse competenze. Dovrebbero essere sufficienti a coprire la maggior parte delle azioni che i personaggi compiono nelle manovre ch contraddistinguono i conflitti. tali Competenze sono:

|            |            |                 |               |                 |
|------------|------------|-----------------|---------------|-----------------|
| Acrobazia  | Aggeggi    | Armi a Distanza | Armi da Fuoco | Armi da Mischia |
| Audacia    | Esplosivi  | Fortuna         | Fuorviare     | Gioco Sporco    |
| Ingegneria | Intimidire | Lotta           | Percezione    | Possanza        |
| Prontezza  | Resilienza | Scherno         | Sotterfugio   | Veicoli         |
|            |            |                 |               |                 |

inoltre, potete aggiungere nuove Competenze, previo consenso del vostro gruppo di gioco. Dovranno comprendere un ampio spettro di azioni come quelle elencate in precedenza.

Di seguito verrà descritta ciascuna competenza, assieme a dei suggerimenti riguardo a come utilizzarla durante una manovra. Se volete usare una competenza durante un conflitto ma non sapete come narrarla o ciò che potete farne, chiedete suggerimenti ai vostri compagni di gioco. Non c'è niente di male nel confrontarsi e potrebbe invece portare a situazioni di gioco ancor più divertenti.

Spesso, può capitare che le competenze si sovrappongano. Ad esempio, è possibile compiere una determinata manovra usando Acrobazia, Audacia o Prontezza. In questi casi, è la competenza usata che contribuirà a definire che tipo sia il personaggio e quale stile di combattimento lo contraddistingue. Non lasciate che il nome delle competenze o il modo in cui si sovrappongono limiti la vostra immaginazione nel descrivere una manovra.

### Descrizione delle Competenze  

**Acrobazia**  
Un'ampia gamma di competenze utilizzabile in diversi modi. Include saltare, rimbalzare da un muro all'altro, arrampicarsi su di una struttura (o un nemico), salti mortali che oltrepassano un vaporbot, e qualsiasi altra simile bravata. Se siete giocatori novizi, vi suggerisco di acquisire questa competenza di facile utilizzo.

**Aggeggi**  
I personaggi con questa competenza sono maestri nell'avere il giusto attrezzo per il lavoro sbagliato. Possiedono la capacità di produrre o immagazzinare dozzine di piccoli arnesi che possono essere utili in molti modi, che siano semplici come un piede di porco o complessi come un Vaporbot volante tascabile. Non è necessario che teniate un inventario dettagliato a riguardo; invece, siete in grado ci costruirli sul momento. Questa competenza funziona alla grande con determinate Armi Spirituali di modo da dare ai tuoi aggeggi una marcia in più.

**Armi da fuoco**  
Sebbene chiunque possa utilizzare una pistola, un personaggio con questa competenza vanta delle capacità speciali che vanno ben oltre il semplice sparare. Forse potrà colpire un nichelino da una distanza di una trentina di metri, o far rimbalzare i proiettili lungo i muri oltrepassando gli angoli, o ricaricare una mitragliatrice con una mano mentre con l'altra spara con tre pistole contemporaneamente facendole roteare in aria. Sei un artista, e le tue mani fanno veri e propri capolavori con le armi da fuoco.

**Armi da mischia**  
Se il tuo personaggio si sente nudo senza brandire una spada, lancia, mazza, pugnale, o arma simile, allora questa è la competenza che fa per lui. Si applica a qualsiasi arma utilizzata nel combattimento corpo a corpo (persino quando decidete di scagliarla , anche se potreste voler prendere la competenza Mira per questo). Sebbene chiunque sia in grado di sventagliare una spada, i personaggi con questa competenza possiedono capacità incredibili. Forse sono in grado di deflettere i proiettili, o scalare una parete usando i pugnali, o brandire spade delle dimensioni di un tronco d'albero. Qualsiasi bravata che comporti l'uso di tali armi fa parte del repertorio del personaggio.

**Audacia**  
Spesso è possibile compiere azioni notevoli semplicemente provandoci. Audacia permette al tuo personaggio di affrontare risolutamente il pericolo, convincere gli alleati a seguirlo, e compiere azioni che altri riterrebbero impossibili, solamente dominando la paura. Una manovra che utilizzi Audacia varia dal gettarsi a capofitto incontro al pericolo (Ovviamente con la giusta inquadratura) al saltare da un edificio per atterrare sulle spalle di un vaporbot.

**Esplosivi**  
Se esplode, sapete come sfruttarlo al meglio. Questa competenza comprende l'uso di granate, mine, bombe molotov, lanciarazzi, esplosivi fatti in casa, barili di combustibile, o qualsiasi cosa simile. Non solo siete in gradi di crearli e utilizzarli, ma potete persino rivolgere gli esplosivi nemici contro di loro.

**Fortuna**  
Ad alcuni personaggi capitano le cose migliori. Quando un edificio gli crolla addosso, si trovano nello spazio occupato da una finestra aperta. Quando una raffica di proiettili li attraversa, colpiscono semplicemente il muro alle loro spalle, senza ferirli minimamente. Questo tipo di fortuna non è comunque infallibile, ma si rivela assai utile. Quando utilizzate Fortuna durante una manovra, descrivete semplicemente qualcosa di improbabile che capita aiutando il vostro personaggio.

**Forza**  
Seleziona questa competenza se vuoi che il tuo personaggio sia uno degli individui più forti al mondo. Consente al tuo personaggio di compiere manovre basate su un incredibile sfoggio di forza fisica, come scagliare un nemico addosso agli altri attraverso il campo di battaglia (e funziona pure meglio se hai anche la competenza Mira), lottare con un vaporbot, o far cadere un albero addosso ai tuoi avversari.

**Fuorviare**  
Spesso la strategia migliore consiste nel persuadere il nemico e fargli credere di sapere cosa tu stia per fare. Poi, ovviamente, farai qualcosa del tutto insapettato. Fuorviare è qualcosa che tutti i personaggi sono in grado di fare, ma quelli che vantano tale competenza ne hanno fatto una forma d'arte; nessuno è in grado di prevedere cosa stiano per fare.

**Gioco Sporco**  
Avete presenti il personaggio che getta della sabbia negli occhi della gente, infila una granata nell'armatura di un comandante, o sfrutta i soldati avversari come scudo umano? Bene, se scegliete questa compentenza, allora quello è il vostro PG. Il personaggio necessita di un certa indole per poterlo fare, una visione alquanto malleabile dell'onore in combattimento. E voi dovrete essere in grado di saper improvvisare per sfruttare al meglio questa competenza. Oppure, potreste semplicemente chiedere suggerimento ai vostri compagni riguardo alla manovra.

**Ingegneria**  
Solitamente, sfruttate le vostre competenze per creare oggetti. Ma in caso di necessità, quando qualcuno tenta di ferire voi o i vostri amici, non esitate a sfruttare le vostre competenze ingegneristiche per sfruttare il punto debole di un veicolo, lanciare un utensile nei suoi ingranaggi, o modificare il lanciafiamme esploso di un vaporbot per renderlo un'arma di distruzione improvvisata. E se vi trovate ad affrontare umani o abomini, potrete sempre colpirli con una chiave inglese, o utilizzare la vostra sparachiodi per fissare i loro abiti al muro più vicino.

**Intimidire**  
Alcuni personaggi sono decisamente spaventosi, e quelli con questa competenza sono pure peggio. Intimidire viene usata per tenere a bada i nemici, adocchiarli dall'alto in basso, spaventarli, o comunque influenzarli tramite la postura, minaccie verbali, e sguardi intensi. Persino vaporbot e altri costrutti possono essere intimiditi. In questi casi, la competenza funziona come Fuorviare ma sfruttando la violenza; l'effetto si ottiene non facendo credere all'aversario di stare per fare altro, ma assicurandosi che sappia esattamenta cosa gli capiterà non appena gli metterete le mani addosso.

**Lotta**  
I personaggi che vantano tale competenza tendono ad affrontare fisicamente i loro nemici. Utilizzando pugni, calci volanti, mosse di wrestling, gomitate, rovesciate, sbattendoci contro o sfruttando qualsiasi altro attacco che non comporti l'uso di altre armi oltre a quelle naturali.

**Mira**  
I personaggi con Armi da Mischia possono a volte scagliarle. I personaggi con Forza possono lanciare persone o alberi. Ma i personaggi con la competenza Mira sono imbattibili nello scagliare qualsiasi abbiano a portata di mano con una precisione incredibile. Che siano coltelli da lancio, pietre raccolte dal terreno, o quell'oggetto da lanciare in mano al tuo alleato percorrendo una distanza di 60 metri, se possiedi questa competenza, sei in grado di colpire qualsiasi bersaglio con qualsiasi cosa.

**Percezione**  
I personaggi con questa competenza hanno affinato la loro eprcezione a livelli sovraumani. forse sono in grado di scorgere dettagli minuscoli da distanze notevoli, o agire alla cieca come se potessero vedere (potreste voler prendere anche il potere Scurovisione per complementare), o individuano la posizione nemica grazie alle vibrazioni del terreno, oppure rallentano il tempo nella loro mente per poter notare tutto ciò che accade loro intorno. La gamma di manovre che è possibile compiere pecependo cose che altri personaggi ignorano è vasta, specialmente durante una battaglia.

**Prontezza**  
Certo, alcuni individui sono veloci. Ma i personaggi che vantano questa competenza non solo li surclassano, ma sono pure incredibilmente coordinati. Usare Prontezza in una manovra permette a un personaggio di schivare missili, muoversi facilmente attraverso un'orda di nemici, o correre lungo la parete di un edificio (o un vaporbot).

**Resistenza**  
Alcuni personaggi vantano una maggiore resistenza fisica e sono in grado di sostenere uno sforzo maggiore rispetto ad altri. I personaggi con questa competenza possono usarla per trarne vantaggio in battaglia. Possono lanciarsi alla carica nonostante dell'acido gli piova addosso, o rialzarsi talmente velocemente dopo essere stati gettati a terra da sorprendere il nemico, o fare da scudo agli alleati col proprio corpo. Potete inoltre selezionare Possanza, Resilienza e Tutela per ottenere i vantaggi derivati dalla sinergia di tali poteri.

**Scherno**  
I personaggi con questa competenza sono in grado di far infuriare gli avversari al punto da fargli commettere delgi errori. In alcuni casi, Scherno funziona come un misto di Gioco Sporco e Fuorviare. Persino i vaporbot non sono immuni dall'essere attirati in trappola da qualcuno che continua a saltare su e giù, gesticolando e  scagliando insulti in direzione del semovente ammasso di immondizia. Tenete comunque conto che questa competenza tende a rendere il gioco più comico, assicuratevi quindi che si adatti al tono che avete concordato.

**Sotterfugio**  
Spesso la miglior manovra possibile consiste nell'agire senza essere visto fino al momento in cui si è pronti a colpire. I personaggi con la competenza Sotterfugio sono in grado di sparire imrpovvisamene alla vista persino durante una battaglia, muoversi senza emettere alcun rumore, o attaccare dalle ombre.

**Veicoli**  
Alcuni personaggi devono avere determinati veicoli per usare questa competenza. Questi possono essere di dimensioni contenute (come dei rollerblade) o arrivare alle dimensioni di un aeronave. Questa competenza consente inoltre di sfruttare la conoscenza dei veicoli e dei loro punti deboli quando li si affronta. Suggerisco l'uso di questa competenza solamente quando i PG hanno sempre a disposizione un veicolo (come anche un'armatura potenziata), o ne abbiano un'ampia disponibilità a portata di mano. La maggior parte delle volte, i nemici che utilizzano un veicolo sfrutteranno questa competenza.

## Poteri  

Per quanto non siano diffusi, i poteri non sono comunque rari. Tuttavia, possedere una diversa agmma di poteri come i PG è privilegio di pochi. Considerando sia i territori di Enendia che di Kanissia, ci saranno circa una dozzina di individui allo stesso livello dei PG o più forti.

Nel Ghostfield i poteri si dividono in diverse categorie: poteri passici, poteri caricati, armi spirituali e poteri di evocazione.

I **poteri passivi** sono sempre in funzione e non necessitano dell'impiego di alcun dado di carica.

I **poteri caricati** sono contraddistinti da una tipologia specifica, che indica se il potere è di per se un'azione o vada a modificare un attacco, una manovra, o potenzi altri poteri. Potete potenziare una singola azione con tanti poteri che non siano azioni quanti siete in grado di pagarne l'attivazione, con le eccezioni indicate.

Le **armi spirituali** e i **poteri di evocazione**, sono contraddistinti sia da poteri passivi che da poteri caricati, ma necessitano ognuno di un capitolo a parte in quanto sottostanno a delle regole specifiche. Inoltre, alcuni personaggi (come gli eidolon) possono disporre solamente di poteri passivi o poteri caricati, ma non di armi spirituali o poteri di evocazione.

### Scegliere i poteri alla creazione del personaggio  

A meno che non venga specificato diversamente, è possibile selezionare un determinato potere una volta soltanto. Tale regola si appplica a tutti i poteri indipendentemente dalla categoria.  

Alcuni poteri ed effetti delle armi infliggono determinate condizioni ai personaggi. Tali condizioni verranno illustrate nel capitolo 15. Potreste volerci dare un occhio prima di scegliere il relativo potere.

Quando scegliete i poteri per il vostro personaggio, assicuratevi di includere alcuni poteri caricati di modo da poter utilizzare i dadi di carica che otterrete inevitabilmente durante un conflitto. I pacchetti di potere presenti nel capitolo di creazione del personaggio rappresentano ottime basi da cui partire. Contengono tutti alcuni poteri caricati così come delle difese decenti.  

Inoltre, è bene coordinarvi coi vostri compagni PG. Molti poteri funzionano al meglio in congiunzione con quaelli scelti da altri giocatori, come ad esempio Comando e Squadriglia Tattica.  

Infine, i nemici non sono limitati ai poteri elencato. Il GM è libero di creare per loro nuovi poteri o modificare quelli descritti (riducendo il costo in dadi di carica, facendo in modo che influenzino tutti i PG contemporaneamente, ecc...). Un esempio interessante potrebbe essere una sorta di "Resistenza ai Danni Non-Elementali" che aumenta la difesa dell'avversario solamente contro attacchi che non siano basati su fuoco, gelo o elettricità, e che ricompenserebbe i PG che utilizzassero i poteri caricati di tipo elementale (o gli obbiettivi). Potete trovare alcuni esempi di peculiari poteri per gli avversari nel capitolo 16.  



