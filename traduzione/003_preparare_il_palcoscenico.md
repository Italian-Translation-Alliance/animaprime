# Preparare il palcoscenico

## Tono e contenuto
Il tono della vostra partita è importantissimo. Le regole non determinano se giocate una partita ad ambientazione urbana fosca o un'avventura umoristica. Dovrebbe essere l'intero gruppo a discutere il tono atteso per la partita. Una volta deciso, dovreste cercare di considerarlo quando sceglierete l'ambientazione, fate i personaggi, creati gli spunti e soprattutto mentre giocherete.

Di seguito alcune cosa da tenere a mente quando stabilite il tono:

1. Qual è l'atmosfera generale della partita? È cruda, divertente, fosca, romantica? Che tipo di film, serie, romanzi o altro si adattano a questo tipo di atmosfera? Quale canzone sceglieresti come tema della partita?
2. Che tipo di contenuto vorreste vedere nella vostra storia? Un sacco di combattimenti, introspezione, romanticismo, intrighi, esplorazione o comicità slapstick da anime? I combattimenti sono spettacoli d'azione in cui si corre sulle pareti e si fanno capriole senza vero e proprio spargimento di sangue o piuttosto sono combattimenti raccapriccianti a colpi di fucile e tentacoli?
3. Che tipo di contenuto non volete nella vostra storia? Questo si presenta in due forme, etichettate nel gioco *Sorcerer* (di Ron Edwards) come linee e veli, che trovo molto utile. Cosa può accadere solo fuori campo (velo) e che cosa invece non viene tirata fuori affatto? Per esempio, potreste essere d'accordo che i personaggi della vostra storia a volte fanno sesso, ma con una dissolvenza prima che i vestiti vengano tolti o si gioca l'evento tutto o in parte? Rovinerebbe il gioco per voi se i bambini venissero abusati o uccisi durante la storia? Cosa è oltre il limite e non va bene per niente, e cosa va bene ma non dovrebbe essere giocato in dettaglio?

Potresti buttare giù il tono e le linee guida sul contenuto che avete stabilito. Di solito queste cose sono di grado così alto che sono facili da ricordare, ma può aiutare avere alcune righe scritte davanti a voi quando andrete avanti.

> *Farò un esempio di impostazione in questo capitolo invece di usare semplicemente Ghostfield, solo per mostrarvi come funziona. Diciamo che il mio gruppo decide di volere qualcosa di un po' più crudo rispetto al Final Fantasy standard. Non proprio Vampire Hunter D, ma sicuramente non Kingdom Hearts. Decidiamo che il nostro tono può essere riassunto come "Crudo, ma non cruento e con speranza". Qualcosa che probabilmente otterrebbe una valutazione VM14 se fosse un film.*

> *Immaginiamo che ci sarà un po' di romanticismo e che i personaggi potrebbero fare sesso, ma qualsiasi contenuto sessuale reale sarà velato. Ci sarà molta violenza e alcune descrizioni di sangue e ferite gravi, ma niente teste che esplodono o sventramenti o cose simili. I bambini o non si fanno vedere molto, o quando lo fanno, non si faranno male.*

> *Va bene scherzare, ma lo slapstick è bandito. Potrebbe rovinare il tono crudo grintoso che stiamo cercando.*

## Disagio durante la partita
C'è la possibilità che a un certo punto uno dei giocatori (includendo il GM) potrebbe fare qualcosa che va contro il tono e il contenuto stabiliti. Può non avere conseguenze o può avere un impatto negatico su uno o più giocatori. Potrebbe offendere, essere sgradevole, noioso, fastidioso, che rovina il tono o che colpisce un nervo scoperto.

Può essere qualcosa che magari reputate OK, ma che viene fuori non esserlo affatto. Questo accade specialmente quando vi buttate a capofitto in un tono fosco senza essere sicuri di quanto vogliate spingervi lontano. Per me, questo può accadere quando accetto di giocare in un'ambientazione raccapricciante senza specificare che eventi particolarmente negativi subiti dai bambini devono essere esclusi o almeno dietro il velo. Forse ho pensato che questa volta andasse bene esplorare questo tipo di cose, ma una volta che viene fuori mi rendo conto di quanto questo mi colpisca - troppo per lasciarmi godere il gioco.

Se siete solo un po' a disagio, è meglio aspettare la fine della sessione prima di parlarne in una sorta di "Oh, e a proposito". In alternativa se siete troppo a disagio nel farlo in quel momento, potete tirarlo fuori più tardi. Spesso queste cose sono più facilmente discusse con un certo distacco, per per esempio via e-mail. Se non vi sentite in grado di scrivere al vostro gruppo un'email in cui esprimete il vostro disagio rispetto a qualcosa, allora c'è un problema di fiducia nel vostro gruppo che deve essere risolto.

Se qualcosa vi colpisce davvero, allora dovreste essere in grado di chiamare un time-out, fare una pausa, e poi parlarne proprio allora o concordare di farlo più tardi. Anche in questo caso, farlo via e-mail o messaggi su un forum può aggiungere il distacco necessaria. Ogni giocatore del vostro gruppo deve essere d'accordo con questo tipo di reazione e con il parlarne. Avere a cuore il divertimento e i sentimenti degli altri è ciò che fa funzionare il tutto.

Se vedete che uno dei vostri compagni di gioco ha una reazione negativa, dovreste dare loro la possibilità di fare la propia scelta su come affrontare la cosa. Ma se pensate che che siano troppo timidi o comunque incapaci di parlarne, dovreste pensare a come dare loro una mano.

In definitiva, è una buona idea ripensare alla vostra discussione sul tono e il contenuto di tanto in tanto. Aiuterà a dare al vostro gioco un focus coerente e ad evitare che qualcuno si senta infastidito, ferito, annoiato o comunque a disagio.

## Scegliere un'ambientazione

L'ambientazione fa da sfondo alla vostra storia. Include un concetto di base ed individua alcuni luoghi, PNG, gruppi influenti, poteri speciali, il livello di tecnologia, le diverse culture e così via. È nel contesto dell'ambientazione che si muovono i PG. L'ambientazione spesso include anche degli ostacoli per i PG, anche se sarebbe opportuno aggiungere delle avversità proprie dei PG in base ai loro legami e agli spunti.

Per esempio, l'ambientazione di *Vampire Hunter D* è il lontano futuro, in cui i vampiri hanno schiavizzato l'umanità. Vediamo solo un'istantanea di quel mondo, una città e i vicini covi di vampiri e demoni, quindi l'ambientazione definita è piuttosto piccola, ma si potrebbero facilmente inventare luoghi e persone dal tono e dall'ispirazione di ciò che è presente. I vampiri e i loro tirapiedi demoniaci sono l'avversità di base.

L'ambientazione di *Avatar*, d'altra parte, è un mondo completamente diverso con quattro nazioni basate sugli elementi naturali e un sacco di PNG, città e leggende del passato. Questi elementi vengono introdotti poco a poco nel corso della serie, cosa che si può fare con sviluppo spontaneo dell'ambientazione. I dominatori del fuoco sono l'avversità principale in questa ambientazione.

L'ambientazione predefinita di Anima Prime è nota come Ghostfield, così come descritta nei capitoli da 10 a 16. Le istruzioni per crearne una propria sono incluse nel Capitolo 17. Anche se suggerisco di iniziare usando Ghostfield, ci sono centinaia di mondi in cui potete ambientare il vostro gioco. Questi mondi sono colmi di tutti i tipi di culture e creature. Potete usare uno qualsiasi di questi mondi, o anche solo un frammento di uno, e non dovete preoccuparvi di farlo "male". Poi potete svilupparlo mentre giocate, spontaneamente. Date un'occhiata anche ai videogiochi di Final Fantasy, che quasi sempre introducono un'ambientazione completamente nuova ad ogni iterazione e la sviluppano mentre la storia progredisce.

